---
---
Redovisning kmom01
=========================

Jag har tidigare arbetat objektorienterat i flera språk. Innan jag började webbprogrammerings-programmet på bth hade jag testat på både Java och C# och därigenom fått en grundläggande översiktlig bild i upplägget mellan klasser och objekt samt vad en instans av en klass och en konstruktor innebär. Jag fick en mer utvecklad inblick under oopython-kursen. I PHP har jag dock inte arbetat objektorienterat tidigare, men jag tyckte inte det var särskilt svårt att översätta koncepten, då de ju är väldigt snarlika om än vissa detaljer liksom syntax skiljer sig en del.

Gissa numret var en kul uppgift, och jag tyckte det var smart att visa hur lösningen skulle se ut med enbart PUT/GET requests för att sedan överlåta åt oss hur vi skulle lösa att implementera det med sessionen och klassen samt de specifika krav på vilken typ av requests som skulle användas var i den färdiga slutprodukten. Det som var bökigast tror jag var att i startskedet sätta mig in i vad en instans av objektet egentligen innebar, var det en enskild gissning eller en hel spelomgång? Jag valde att rita upp en flowchart, och landade i att en instans var en spelomgång och att jag lagrade den i sessionen. När en gissning gjordes minskade antalet gissningar med ett och siffran som var den som skulle hittas slumpades fram vid start och fanns sedan lagrad där, så jag kunde komma åt de aktuella värdena från sessionen var och när som helst, och behövde enbart lagra en variabel i sessionen för att komma åt dem allihop. När spelomgången avslutades förstördes sessionen och en ny instansiering skapades och lagrades i den nya sessionen.

Jag tycker fortfarande GitHub är lite krångligt, även om jag förstår hur och varför jag laddar upp mina filer på det sätt jag gör och ser syftet med det tycker jag resten av användandet av sidan är lite bökigt och jag förstår inte helt hur den är tänkt att användas. Jag planerar att kolla upp det lite mer när jag får en lucka.

Me-sidans struktur känns igen från design-kursen och även om jag tycker anax är lite bökigt så tycker jag det generellt känns kul att arbeta med och i ett ramverk och ser fram emot att få förkovra mig i det ytterligare nästa termin. Det krångligaste är nog dock att komma på vad jag ska fylla sidorna med för content (utöver redovisningstexterna) och det är lätt att fastna och lägga på tok för mycket tid och energi på styling-detaljer som ju i denna kurs egentligen är relativt irrelevanta.

Min TIL detta kursmoment har nog egentligen varit repetitionen av PHP och arbetet med främst sessionen. Med ny kunskap i ryggsäcken från de kurser vi haft sedan senaste PHP kursen känns det som att jag kunnat ta till mig det bättre än tidigare och förstått det på ett bättre och mer komplett sätt än tidigare. Därav ser jag det som nyinskaffad kunskap trots att det egentligen rent praktiskt kanske snarare skulle ses som upprepning.
